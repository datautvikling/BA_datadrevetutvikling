<archimate:Requirement
    xmlns:archimate="http://www.archimatetool.com/archimate"
    name="Standarder og strukturer"
    id="8dcd1a9f-0a79-43f9-91af-55fe7b151858"
    documentation="Effektiv deling av data, både internt i selskapet og eksternt i verdikjeden, krever at felles definisjoner og standarder utformes og tas i bruk. Ofte vil datadeling mellom flere aktører være begrenset av manglende beskrivelse av informasjonsmodellen, dvs. at det mangler en felles definisjon av informasjonsinnhold for modellering av virtuelle objekter som representerer de faktiske komponentene, produktene og deres produksjonstrinn.&#xA;Det er viktig å presisere at standardisering av datamodeller ikke er det samme som aggregering til et høyere abstraksjonsnivå. I mange tilfeller vil det være nødvendig å ha tilgang til detaljerte data, og ha store mengder data, for eksempel for å kunne anvende kunstig intelligens fullt ut.&#xA;Definisjoner, standarder og datastrukturer kan variere mellom applikasjoner, mellom selskap i en verdikjede, og mellom sektorer. Mangfoldet av proprietære formater i kommersielle programvareløsninger bidrar ytterligere til kompleksiteten, og produserer data som er det er utfordrende å overføre mellom systemer. Standardiserte APIer er den mest anerkjente og beste måte å bygge interoperabilitet på, på tvers av tekniske løsninger, selv med ulike data- strukturer og formater. Her er det viktig at man benytter seg av moderne prinsipper for implementering av disse programmeringsgrensesnittene.&#xA;I Europakommisjonens datastrategi, lansert 19. februar 2020, indikeres det at det kan være en offentlig rolle på EU-nivå å få på plass en mekanisme for å prioritere standardiseringsaktiviteter. Ekspertgruppen betviler imidlertid at offentlige myndigheter har den nødvendige kompetansen til å utvikle og definere slike standarder, og påpeker at det i EUs strategi Industri 4.0 allerede eksisterer en rekke standarder. 90 Når det gjelder innhold/format/kvalitet for data som deles bør det utvikles frivillige industristandarder. Dette er grunnlaget for kosteffektive og skalerbare løsninger. Aktørene i Norge har mulighet til å ta ledelse i å utvikle slike standarder innen områder hvor vi har en sterk posisjon, og case-illustrasjonene viser at dette skjer, på mange områder.&#xA;Ekspertgruppen ser det som naturlig med ulike bransjeinitiativ mot standardisering. Dette kan løses på flere vis. I enkelte bransjer er det mest naturlig at aktørene med størst økonomisk interesse i ulike verdikjedene tar ansvar for utvikling av sine standarder som kan bli førende for og utvikles til bransjestandarder. I andre bransjer, gjerne de der det mangler en tydelig &quot;storkunde&quot; kan sterke bransjeorganisasjoner legge sterke føringer og ta styringen. I atter andre bransjer bør det offentlige bidra både med kompetanse og legge standarder som bransjen kan bruke og adoptere som bransjestandarder. Det bør legges til rette for deling av løsninger og kompetanse som utvikler et så stort fellesskap som mulig, basert på norske og internasjonale erfaringer, herunder blant annet arbeidet som er utført knyttet til EUs strategi Industri 4.0.&#xA;Standarder må være tilpasset den konkrete bransjens utfordringer, men ekspertgruppen mener likevel det er fordelaktig å redusere kompleksitet ved at aktørene benytte standarder på så høyt fellesskapsnivå som mulig (se eksempel fra oljebransjen som vist i figur 17 nedenfor), slik at antall ulike standarder i bruk reduseres. Hvis hvert prosjekt/selskap skal definere/bruke sin egen standard (lavt nivå i figuren), forsvinner mye av den potensielle standardiseringsgevinsten.&#xA;&#xA;&#xA;"/>
